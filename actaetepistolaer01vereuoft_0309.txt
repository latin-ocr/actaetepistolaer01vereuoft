Dec. 1537] No. 231 277

ducentem ad domum Petri Regeny iudicis mei te recipito. Ecce
ad ipsum litteras praeceptorias scribam, quas ubi illi porrexeris,
illico retro domum suam per parvam portam te dimittet extra
civitatem sicque libere pot[es] evadere et cum ad me perveneris
5- inquit — dabo florenos bis mille et unam villam efficiamque
te nobilem boierum.» Haec omnia ipse Walachus tandem secus
cadentibus rebus fassus est etiam coram domino vaivoda Transyl-
vanensi. Walachus itaque ille Theodorus scilicet Borbois, mandata
exequi volens et accepta pecunia, exivit ac pervenit in domum
ιο suam, ubi aliam viam, per quam facinus tale aggrederetur, invenit.
Non enim audebat se tanto periculo committere, fecerat sibi socios
iuratos distribueratque pecuniam, ut Thomam Werner pellionem,
alicubi foris civitatem invaderent et trucidarent. E quibus coniura-
tis unus occulte accedens ipsi Thomae W erner rem omnem aperuit.
ιε, Qualiter iam exploratum venturi essent socii sui in domum suam,
ubi apud tabernam biberent, ac se e civitate exeuntem insequeren-
tur et non multo intervallo veniunt armati Walachi quatuor ad
potum consedentes ac re infecta tandem discedebant. Postea ille
Theodorus praecipuus ex ipsis intellexit rem esse nudatam, accessit
20 et ipse ad Thomam Werner‚ timens vitae suae, veniam deprecans
singulaque ex ordine edisserens. Reddidit binas litteras domini
Moldaviensis, alterae iudici Petro Regeny sonantes in hunc modum :

Petrus Dei gratia etc. Misimus ad civitatem nostram Bis-

triciensem Theodorum Borbois, praesentium scilicet exhibitorem,

25 ut aliqua nobis servitia, quae nosti, perficiat. Itaque perfectis
illis, ipsum libere et absque impedimento dimittas. Vale.

Alterae sonabant centum viris et totae communitati in
hunc modum:

Petrus etc. Misimus ad civitatem nostram Bistriciensem

30 hunc Theodorum Borbois, praesentium exhibitorem, aliqua nobis

exhibere servitia. Proinde cum eadem perfecerit, nemo ex vobis

audeat contra eundern sub magna nostrae indignationis poena manum
levare. Valete etc.

Istae litterae per eundem Theodorum Borbois redditae sunt
35 in manus Thornae Werner‚ postea et coram Regia Maiestate, et
coram domino waivoda Transylvanensi lectae. Sicque disturbatum
est illud iniquum consilium. Mandavit demum Moldaviensis Petro
Regeny iudici praeteriti proximi anni, ut illum Theodorum caperet
et decollare faceret. Captus quidem erat, sed nemine accusante,
40 non poterat interfici. Haec facta sunt priori anno circa festum 24, Aug,
Beati Bartholomaei apostoli.

