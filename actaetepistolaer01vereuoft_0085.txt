16. Oct. 1503] No. 55 69

articulorum hic cum oratoribus suis confectorum, ad revisionem
illarum terrarum oratores nostros pro arbitratoribus mitteremus,
sed tamquam bonos mediatores ct honesta pacis media, sicque
et hac facultate potestateque tantummodo et non alia novos iam

5 oratores nostros iam pridem expedivimus, qui pro festo Omnium
Sanctorum iuxta habitam hic concordiam, cum oratoribus suis
in Kolachyn inducto, etiam ad id ipso waivoda sunt omnino con-
stituturi. Quare rogamus eandem Maiestatem Vestram, velit cognita
sedulitate et diligentia nostra, quam in causa hac pro ulteriori
10 tranquillitate sua et totius regni sui praestitimus, huius navatae
operae nostrae habere rationem et de oblata neutralitate pro isto
tempore contentari, suosque oratores seu consiliarios ad praemis-
sum diem et locum celeri cursu expedire et omnino transmittere,
nec quavis ratione pro ulteriori conservatione honoris utriusque
15 nostrum conventum semel indictum et quidem salutarem, ut
putamus, partibus futurum negligere. Quos quidem oratores suos
nostri vel post praemissum diem sunt istic in loco omnino expec—
taturi, ne tantus conventus et per loci distantiam satis partibus
laboriosus sine optato aliquo fine contra omnium expectationem
20 dissolvatur et animus waivodae nostri, ab ista revisione, data
occasione alicuius negligentiae, postea distrahatur abalienetur-
que. Et cum sciamus Maiestatem Vestram pro suo gravissimo
consilio res suas et regni sui via potius concordiae, quam belli
componere consuevisse, taliter vel in praesenti causa secum consti-
25 tuat, ut prorsus belli cogitationibus ad partem sepositis, pacem
et concordiam ob utriusque nostram quietem futuram amplecti
velit et de sumendis armis animum avocet, ac via armorum nihil
prorsus attente speramus nunquam nos confisi in oratorum nostro-
rum industria ac diligenti studio bonum aliquem exitum concor-
30 diae habituros. Et post haec etiam velit sibi persuadere Maiestas
Vestra nos non destituros et omnes vias possibiles et modos neces-
sarios quaesituros ac tentaturos, quo differentiae obortae via
honestae concordiae, non armorum sedentur et in alterutrum recte
complanentur. Caeterum quid novissime cum oratoribus Maiestatis
35 Vestrae hic in causa ferendi auxilii egerimus ac tractaverimus,
non dubitamus eandem ex illorum fidis relatibus plane iam cogno-
scere potuisse. Quam et bene feliciterque valere semper optamus.
Datum Budae in festo Sancti Galli. Anno Domini 1503.

(Copia coaeva. Bibliotheca Regiae Universitatis, Budapest. Litterae
40 originales 3.a. Edidit Georgius Pray : Commentarii historici pag. 186—189.
et «Tortenelmi Tar» 1906. pag. 174—176.)

1. Nox',

