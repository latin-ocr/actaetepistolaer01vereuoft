130 No. 96 [29. Junii 1524

ferroque vastabat. Qua re Mahumetes, abavus Solymani, qui in
praesentiarum Turcis imperat, permotus, ut iniurias ulcisceretur,
Danubium transiens Valachiam ingressus est. Huic nusquam
Dragulus occurrit. Deduxerat enim ex agris, vicisque in densissimas
silvas paludibus obsitas non solum homines, pecudesque, sed etiam 5
omnia usui necessaria, ita, ut Turcarum exercitus aliunde, quae
ad victum pertinerent, comportaret. Ipse vero Dragulus expeditis
aliquot equitibus noctu saepius, interdiu plerumque per aufractus,
tramitesque notos silvas egrediebatur, multosque Turcarum aut
pabulanteS, aut longius ab agmine recedentes intercipiebat, ali· 10
quando nihil minus opinantes universos adgrediebatur, interfectis-
que multis donec se colligerent, in silvas iterum refugiebat, neque
hostem aequis conditionibus inire proelium permittebat. Quaprop-
ter Mahumetes, cum neque commeatum exercitus haberet, neque
Dragulum silvis inclusum cum maximo suorum periculo adgredi 15
placeret, multis ex suis amissis, sine praeda, sine victoria, qua
venerat, redire coactus est. At Valachorum reguli metu hostis
liberati immemores ab Dragulo suscepti beneficii in Draguli necem
perniciosa consilia agitare coeperunt, militiam detrectare, Turcas
extollere, Draguli facta deprimere, victoriam perniciosiorem 20
aliquando victoribus quam victis futuram praedicare, Turcas hostes
affirmare pati non posse, cum his foedus etiam vectigali proposito
ineundum decernere ; contra Dragulus, ne pacem a victis peterent,
suadere, se suaque armis defenderent, in libertate viverent, persua-
dere conatur, denique nullo modo se vivente Turcis Valachiam 25
vectigalem passurum dicere. Dumque in ea opinione persisteret, a
Regulis per insidias obtruncatur, atque in eius locum alius subro-
gatur. Hic annuo vectigali proposito duodecim milibus aureis pacem
ab Turcis mercatus est; liberi vero Draguli, multique ex eius
factione ad Turcam transfugiunt, a quo perbenigne suscepti, 30
vitamque christianam permissi ducere, nam hi non erant scismatici,
sed catholici. At Valachi nullo statu contenti, neque illum, quem in
demortui locum posuerant, diutius regnare passi sunt; sed eo
interfecto, curn in deligendo principe non concordarent, rem ad
Turcam detulerunt. Ille vero unum ex his, qui ad eum transfuge- 25
rant, instituit, ac tanquam unum ex praefectis insignibus prae—
fecturae honestatum in provinciam ire iubet, constituitque, ut
nemini Valachiae principem esse liceret, nisi quem aut ipse insti-
tueret, aut Valachis eligentibus confirmaret. Addit insuper, ut
quotiens Constantinopolim venire iuberet, id sine mora, velut 40
aliarum provinciarum praefecti, faceret; quo factum est, ut pene

