Jan. 1529] No. 137 179

Turcus redderet nobis arcem vel fortalitium aliquod per ipsum
occupatum et nos illi in solutum illius offerremus certam pecuniam,
euius partem singulo anno durantibus indutiis solveremus vel si
hoc Turcus nollet, offeratur a nobis alia pecuniarum summa (sive

5 etiam arcis alicuius restitutione) annuatim per nos eidem tempore
dictarum induciarum solvenda, quae si a waivoda vel persona illa
petatur, quanta esse debeat, designet primum 40 milia ducatorum
annue solvendorum, si parum nihilque eis profici posse censeant,
ascendere ad 60, sin hoc modicum videatur ad 80, sed non nisi

10 difficulter et cunctanter, idque si etiam exiguum existimetur,
demum ad centum mille, nec ultra ire debebit.

Sed si melioribus conditionibus eiusmodi treugae haberi
possent, nuntius idem pro illis assequendis operam suam impendat,
sin minus acquiescat illis, quas modo praemisimus.

15 Et sic praemissa nuntius noster referat per nos ex super-
habundanti fieri, ut bona vicinia et unio inter nos et Turcum
coalescat subditorumque nostrorum quies et tranquillitas sit,
eo certior cunctisque pateat animum nostrum paci publicae
studere et inhaerere.

20 Referat item, quod inducias illas Turcus antenominatus,
sicut accepimus, nobiscum antea forsan inire non recusasset, nisi
latentes quidam hostes et adversarii Caesareae Mtis praedictae
ac nostri et inclytae domus Austriae nostrae quovis modo qua-
cumque iniuria illas apud eum impedivissent, non alia quidem

25 ratione, quarn ut Caesaream Mtem tandem bello defatigare et eo
pertrahere conarentur, ut clementiores aliquanto et acceptabiliores
ipsis essent conditiones pacis, quam cum Mte Sua aliisque adiunctis
inire haberent, quae si eo vel etiam alio modo fieret, Turcum per
se cogitare posse, quanto commodo aut incommodo sibi ea in

30 posterum esse queat.

Quod si praefatus Moldavus a nuntio nostro praedicto petierit,
num ne quid super tractandis indutiis illis a nobis in mandatis
habeat, dicat, se nonnihil etiam potestatis habere sibi super eisdem
loquendi et si tractationem eiusmodi inire et attentare possit ac

35 velit, eandem ad nos deferendi, ut quod reliquum sit eidem nuntio
committere valeamus.

Sed si Moldavus nihil prorsus se facere velle aut posse dicat,
nuntius noster viam et modum ab eo intelligere studeat, quibus
inducias illas fructu maiori et sumptu minori impetrari credat,

40 aut quidnam vel quo pacto in ea re agendum esse censeat, ut res
eo felicius et maturius in effectum ire possit.

12*

