29. Junii 1524] No. 96 129

96.
Rugusci, 29. sumi 1524.
Michael Bocignoli Ragusaeus Gerardo Plania secretario imperatoris

Descriptio Valaclzz'ae et eius incolarum. Quomodo Valachia in
5 potestatem Turcarum venerit.

Valachia ultra Danubium contra Nicopolim regiam aliquando
Bulgarorum sedern, nunc Turcico subditam imperio, sita est, quae
ab Turcis recens defecit. Cuius defectionis antequam causas ex-
ponam, visum est Valachiae situm designare ac alia quaedam paulo

10 altius repetere, quo narrata plus perspicuitatis recipiant. Huius
Valachiae fines sunt ab oriente altera Valachia‚ quae Moldovia ab
Ungaris appellatur, ab antiquis Dacia dicta, ab occidente Ungari,
Sibignique oppidum in ripis Danubii situm, atque ad Ungaros
pertinens, a septentrione montes, qui Transylvaniam Ungaricae

15 ditionis regionem, Valachiamque discriminant, a meridie Danubius.
Patet in longitudinem XII dierum itinere ab occidente in orientem,
in latitudine a meridie in septentrionem trium et amplius in hac
planicie perpetua solum pingue, capaxque cultus, nisi qua paludes,
aut silvae intercidunt. Regio omnium ferax, quae ad humanae

ρο vitae necessitatem pertinent, praeter vinum, cuius alioquin ea
genS, utpote crapulae, ventrique dedita, appetentissima est. Pecu-
dum nullibi maior copia, equorumque armenta vix minoribus
animalibus cedentia, vicis, non urbibus, sed frequentissime
habitatur. Nam in ea vici XV millia, quorum minimi L domos

25 habent, in hac salis montes, quos provinciales, velut in lapidicinis
saxa, excidunt, Turcisque vendunt. Gentis rude ingenium,1 atque
incultum, parque suo pecori, neque militiae, neque rerum publica-
rum curam gerunt, rixarum atque discordiarum adeo studiosi, ut
plerumque a principum caede non abstineant. Quo factum est, ut

30 cum solis Ungaris vectigales essent, Turcis non solum vectigales, sed
pene subditi facti sint. Lingua Itala, sed aliquanto contractiore
utuntur; christiani sunt, sed scismatici. Inter eos aliquando prin-
ceps fuit, quem voievodam appellant, Dragulus nomine, vir acer
et militarium negotiorum apprime peritus. Hic non solum sua

35 egregie tutabatur, sed Turcarum fines hybernis temporibus, ut
plerumque fit, glacie concreto Danubio aggrediebatur, eosque igni,

1 Ab hoc loco usque ad finem capitis huius edidit lingua Italica
Antonmaria del Chiaro .· Istoria delle moderne rivoluzioni della Valachia
(Venezia, 1748.) pag. 112—117.

Fontes Rerum Transylvanicarum 1V. 9

