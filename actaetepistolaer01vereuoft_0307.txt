Dec. 1537} No. 231 275

insidiarum viam. Pervidebat intrando et exeundo binas portas, an
veluti insultu possent capi. Postea ex arce Chychow, quae est
Moldaviensi subordinata, equitibus, qui mane dormientibus et
nihil huiusmodi ominantibus civibus, custodes portarurn adori-

5 rentur, trucidarent ac in civitate Thomam Werner pellionem
aliosque primarios viros occuparent. Quos curn vita privassent,
de caeteris nihil timendum esset. Tale forte consilium a quibusdam
concivibus natum, cumque Walachis communicatum, utcunque
innotuit et matura provisione dissolutum est.

10 Omnis conatus ipsius Moldaviensis hactenus in id agitatus
est, ut civitatem sub suo iugo gubernaret, custodes portarum ac
rectores, quos ipsi boieros vocant, institueret: ideo varie semper
persuadet, quomodo nullus iam esset in christianitate, nec senior,
nec potentior se princeps, cui et Caesares et Reges honorem defer-

15 rent : ita enim oratores sui loquuntur. Ergo et nos BistricienseS‚
qui essemus pauci, nequaquam sibi deberemus obsistere, sed potius
sub alas suas confugere. Ex omnium parte abunde satis posset nos
defendere, praesertim, si suos officiales in civitatem susciperemus,
quippe qui multo diligentius singulis prospecturi essent, quam nos.

2⁰ Quid enirn est, inquit, quod Joannes rex pro servitiis meis censum
civitatis annuum donaverit ac tandem civitatem mihi prorsus
adscripserit? Cum eandem non habeam in manu? Non secus
est, inquit, quam si donasset mihi aquilam sedentem in ramo, ad
quam curn extendo manum meam, uti, apprehendam, evolat.

2⁵ Sic loquitur ipse; propterea dicunt oratores: «Attendite verbis
domini et concedite». Alioqui dixit dominus: «Ne confidatis in
muro vestro, ad quem, si extendero manum meam, ita concutiam
et dispergam, sicut paleas.» Si, inquit, statim non concesseritis,
mittam triginta milia hominurn ac ad unamquamque portam

3⁰ ponam decem milia, qui vexabunt vos et ad famem adigent vos
et videbo, an lapides de muro vestro vorabitis !

Et huiusmodi multa, iuxta morem gentis illius barbaricae,
fulmina iacit, nunc blandiendo, nunc vero interminando ; non cessat
mille species addere, quo civitatem subigat. Nos vero semper bonis

³⁵ verbis declinamus quaecunque possumus, verum enimvero multi
ex civibus occulte partes suas agunt, existimantes nobiscum
melius agi, si promissis suis locum daremus. Sed nulla fides est in
homine: haec ideo, ut cognoscatis plurimos esse, qui promissis
illiciuntur aguntque, quae non deberent, nempe domestici hostes,

40 ex quibus nuper palam facti sunt nonnulli, qui et auffugerunt e
civitate, nemine pellente.

18*

